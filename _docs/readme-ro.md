Instrucțiuni pentru editarea de conținut pe site
------------------------------------------------

1. Folosirea spațiilor. Nu puneți niciodată spațiu între un semn de punctuație și cuvântul dinaintea lui. Spațiul se pune totdeauna după semnul de puctuație. Motivul este pentru a permite textului sa "curgă" în mod corect pe rândul următor și a da textului un aspect "îngrijit". De exemplu:
  * Corect: "... Biserica Sf. Atanasie cel Mare, ca membră integrantă a ..."
  * Greșit: "... Biserica Sf.Atanasie cel Mare, ca membră integrantă a ..."
  * Greșit: "... Biserica Sf. Atanasie cel Mare , ca membră integrantă a ..."
  * Greșit: "... Biserica Sf.Atanasie cel Mare ,ca membră integrantă a ..."

2. Majuscule. Evitați folosirea majusculelor - pentru aceleași motive ca și la punctul anterior. În plus, un cuvânt scris cu majuscule este echivalentul unui cuvânt rostit țipat și este considerat nepoliticos. Pentru evidențierea anumitor cuvinte într-un text se poate folosi font "bold"; chiar și așa, este recomandat să nu abuzăm de procedeul ăsta, pentru că altfel cititorul devine "imun" și ochiul începe în mod involuntar să trateze textul bold ca și pe cel obișnuit.

3. Un text corect d.p.d.v. gramatical și ortografic denotă seriozitate și transmite cititorului mesajul că a citi textul respectiv este o investiție bună de timp. De urmărit în mod special:
  * Diacritice. Încercați să folosiți diacriticele în mod corect, daca aveți timpul, răbdarea și setările corecte la tastatură.
  * Lunile calendaristice și zilele săptămânii în română se scriu corect cu literă mică (de ex. "mai"/"luni" si nu "Mai"/"Luni"). În limba română, majusculele se folosec doar pt. substantive proprii si la început de propoziție.